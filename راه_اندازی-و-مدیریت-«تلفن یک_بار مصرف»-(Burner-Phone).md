# راه‌اندازی و مدیریت «تلفن یک‌بار مصرف» (Burner Phone)
یکی از ابزارهای حکومت برای سرکوب مردم، شنود و رهگیری تلفن‌های همراه فعالین و حتی مردم عادی است. برای همین عده‌ای به داشتن تلفن همراه دوم روی می‌آورند تا بتوانند به‌صورت ناشناس به فعالیت خود ادامه دهند و یا در شرایط حساس و خطرناک بدون شناسایی شدن از آن استفاده کنند. 
توجه به نکات زیر در راه‌اندازی و مدیریت «تلفن یک‌بار مصرف» (Burner Phone) ضرورت دارد:

* گوشی و سیم‌کارت را با اسم و مشخصات خود یا ترجیحا نزدیکان تهیه نکنید. تجربه نشان داده وقتی فردی تحت نظر قرار می‌گیرد امکان دارد تلفن اطرافیان نزدیک به او هم شنود شود. توصیه می‌شود در تهیه سیم‌کارت و گوشی یک‌بار مصرف این موارد را رعایت کنید:
1. سیم‌کارت: گرچه در سال‌های اخیر حکومت فشار زیادی برای محدود کردن استفاده از سیم‌کارت‌های ناشناس وارد کرده است همچنان خریداری سیم‌کارت‌های ثبت شده تحت نام‌های افرادی که ارتباطی با شما ندارند اگرچه دشوار ولی ممکن است.
2. گوشی: گوشی را ممکن است بتوانید به صورت دست‌دوم تهیه کنید و پس از بازگردان به تظیمات کارخانه با خیال راحت از آن استفاده کنید.

مهم: نه گوشی و نه سیم‌کارت را حتی یک‌بار و برای امتحان کردن هم با گوشی و سیم‌کارت خود استفاده نکنید (یعنی مثلاً در هنگام خرید سیم‌کارت آن را برای تست کردن داخل  گوشی خود نیاندازید).
چه شماره منحصر به فرد گوشی (IMEI) لو برود و چه سیم کارت، دیگری هم به خودی خود باید لو رفته تلقی شود. چون ارتباط بین IMEI و سیم‌کارت در پایگاه‌های داده ثبت شده و به راحتی مورد تحلیل قرار می‌گیرد.

* اگر می‌خواهید هویت‌تان را پنهان کنید استفاده از دو سیم کارت بر روی یک تلفن ایده خوبی به نظر نمی‌رسد زیرا اگر تلفن‌تان شنود باشد نهادهای امنیتی می‌توانند شماره‌های دیگری که از گوشی شما استفاده کرده‌اند را نیز شنود و رهگیری کنند.
* توجه داشته باشید که گوشی همراه اصلی‌تان را همراه با برنرفون‌تان حمل نکنید، اگر تلفن‌تان شنود باشد الگوهای حرکتی‌ جغرافیای‌تان ثبت می‌شود و اگر به مدت طولانی گوشی همراه‌تان در مکان مشترک و مسیرهای مشترک با برنر فون‌تان حمل شود شناسایی شماره و مشخصات برنر فون‌تان برای نهادهای امنیتی امکان پذیر می‌شود.
* نکات امنیتی  زیر را در برنر فون‌تان حتما رعایت کنید تا بتوانید استفاده‌ای امن از آن داشته باشید:
1. در هنگام راه اندازی برنرفون‌تان، حساب کاربری جدیدی با نام و مشخصات مستعار برای گوشی‌تان درست کنید که هیچ ارتباطی با ایمیل و شماره اصلی‌تان نداشته باشد. 
2. مکان نما را بر روی گوشی‌تان غیر فعال کنید تا آرشیوی از مکان‌هایی که بودید و مسیرهایی که در آن حرکت کرده‌اید بر روی گوشی‌تان ثبت نشود. 

چگونه سیستم مکان نما را در گوشی اندرویدی غیر فعال کنیم
* دقت کنید که همیشه گوشی‌تان آپدیت باشد.
* بلوتوث را روی گوشی‌تان غیرفعال کنید تا امکان نفوذ به آن کمتر شود.
* هیچ آرشیوی از پیام‌ها و تماس‌ها روی گوشی‌تان به جا نگذارید و دقت کنید که همیشه گوشی پاک بماند تا در صورتی که آن به دست نهادهای امنیتی بیافتد نتوانند از اطلاعات روی گوشی علیه‌تان استفاده کنند. 

نکاتی که در راه‌اندازی یک برنرفون باید به آن توجه کرد:
* عدم خریداری یا ثبت گوشی تحت نام خود یا دوستان و آشنایانی که ممکن است ارتباط ما با آن‌ها برای مقامات روشن باشد
* عدم خریداری یا ثبت سیم کارت تحت نام خود یا دوستان و آشنایان
* فعال نکردن گزینه بازگشایی قفل با صورت یا اثر انگشت: در صورت دستگیری ممکن است صورت یا اثر انگشت شما را علی‌رغم رضایت‌تان برای باز کردن گوشی استفاده کنند
* ترجیحا استفاده از گوشی ارزان‌قیمت: وقتی در شرایطی مجبور شوید از برنرفون خود به کانتکت‌های حساس زنگ بزنید یا پیام دهید و یا احتمال شناسایی شدن گوشی یا سیم کارت را بدهید مجبور خواهید بود گوشی را معدوم کنید
* گزینه نمایش محتوای حساس نوتیفیکیشن‌ها در زمان قفل بودن گوشی را خاموش کنید: 
* مطمئن شوید این سه گزینه در بخش Account Activity خاموش هستند 
