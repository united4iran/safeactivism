# پاک کردن دوره‌ای یا خودکار پیام‌ها
در عصری زندگی می‌کنیم که استفاده از نرم‌افزارهای پیام‌رسان بیش از پیش فراگیر شده و این پیام‌رسان‌ها نقش مهمی را در زندگی ما بازی می‌کنند. مثلا با استفاده از پیام‌رسان‌هایی مثل واتس‌اپ، تلگرام یا سیگنال می‌توانید به جای حرف زدن طولانی با تلفن، برای دوست‌تان تنها یک پیام صوتی و یا یک پیامک رایگان بفرستید. این‌ها همه زندگی ما را آسان‌تر کرده اما الزاما امن‌تر نکرده است. 

اکثر پیام‌رسان‌ها آرشیوی از پیام‌های صوتی، ویدیویی و عکس‌های ارسالی و متن پیام‌هایتان را ذخیره می‌کنند که اگر بازداشت شدید می‌تواند در بازجویی و دادگاه علیه شما و دوستان‌تان استفاده شود. پس بهتر است اگر احتمال بازداشت‌تان وجود دارد هر چه سریع‌تر به فکر پاک‌سازی دوره‌ای عکس، ویدیو و پیام‌هایی که در نرم‌افزارهای پیام‌‌رسان ذخیره شده باشید. در این کار به نکات زیر توجه کنید:
* فکر نکنید که تنها پیام‌های سیاسی اهمیت دارد، کوچک‌ترین اطلاعات در مورد زندگی شخصی‌تان می‌تواند در بازجویی علیه‌تان استفاده شود.
1. بازجو با ارائه اطلاعات از زندگی خصوصی و روابط شخصی هم شما را تحت فشار قرار می‌دهد و توهم «همه‌چیزدانی» به وجود می‌آورد تا شما مقاومت را بی‌فایده حس کنید و هم می‌تواند حدس بزند کدام رابطه شخصی شما قابلیت مورد سواستفاده قرارگرفتن برای تحت فشار قرار دادن شما را دارد.
* پیام‌رسان‌هایی مثل واتس‌اپ به صورت پیش‌فرض آرشیوی از پیام‌هایتان به صورت خودکار ذخیره می‌کنند که اگر پیام‌هایتان از روی گوشی‌تان پاک شود بتوانید دوباره بازیابی کنید. این امکان را غیرفعال کنید و پیام‌هایی که پیش از این روی کلاود ذخیره شده را پاک کنید. 

### غیرفعال کردن بک‌آ‌پ‌گیری در واتس‌ا‌پ و پاک‌کردن فایل‌های بک‌آپ برای اندروید
* وارد واتس‌اپ شوید و در منوی بالا سمت راست رویبزنید. 
* در بین گزینه‌هایی که می‌آید Settings را انتخاب کنید و در قسمت تنظیمات روی Chats کلیک کنید.
* در پایین صفحه Chat Backup را پیدا کنید و وارد آن شوید. 
* در پایین صفحه در زیر قسمتروی Back up to Google Drive کلیک و از بین گزینه‌ها Never را انتخاب کنید تا دیگر واتس‌اپ بک‌آپ نگیرد.
* برای پاک کردن بک‌آپ‌های قبلی، اپ گوگل درایو را باز کنید و روی منویکلیک کنید.
* از بین گزینه هارا انتخاب کنید تا به صفحه بک‌آپ‌ها بروید. در آنجا می‌توانید فایل‌هایی که با اسم Whatsapp شروع می‌شود را پاک کنید. دقت کنید که فایلی را که پاک می‌کنید از Trash هم پاک شود.

### غیرفعال کردن بک‌آ‌پ گیری در واتس ا‌پ و پاک کردن فایل‌های بک‌آپ برای آیفون
* واتس‌اپ را باز کنید و از پایین سمت راست روی Settings بزنید. 
*  به قسمت Chatsبروید و در آنجا روی Chat Backup بزنید.
*  در این بخش روی Auto Backup بزنید از بین گزینه‌ها Off انتخاب کنید تا دیگر بک‌آپی ذخیره نشود.
*  در نظر داشته باشید که صرف غیرفعال کردن بک‌آپ گیری، بک‌آپ‌هایی که تا کنون ذخیره شدند را پاک نمی‌کند.
*  برای پاک کردن بک‌آپ‌های ذخیره شده به Settings بروید و در بالای صفحه روی نام و عکس خود کلیک کنید.
*  روی iCloud بزنید و در صفحه بعد به قسمت Manage Account Storage بروید.
*  در میان لیست اپ‌هایی که از iCloud استفاده می‌کنند WhatsApp Messenger را پیدا کنید و روی آن بزنید. 
*  در اینجا می‌توانید با انتخاب Delete Data کل بک‌آپ‌های ذخیره شده را پاک کنید.

استفاده از پیام‌رسان سیگنال امنیت مکاتبات‌تان را بالا می‌برد و هرچند در ایران فیلتر است می‌توانید با فیلتر شکن از آن استفاده کنید. علاوه بر رمزگذاری مکاتبات یکی از ویژگی‌های مهم این پیام‌رسان این است که می‌توانید تنظیم کنید که هر چند وقت یک بار، مثلا هر ۲۴ ساعت آرشیو پیام‌هایتان پاکسازی شود. این امکان به کمک شما می‌آید که به صورت خودکار امنیت‌تان را بالا ببرید. 