# خواندن جزوه آمادگی برای بازجویی
احتمال بازداشت فعالان مدنی و سیاسی که مخالف جمهوری اسلامی هستند در ایران بالا است. هر چند خیلی تلخ است اما خیلی از فعالین باید این احتمال را بدهند که یک روز بازداشت شوند. اگر این اتفاق بیافتد و شما بازداشت شوید به احتمال زیاد توسط یک یا چند نیروی امنیتی مورد بازجویی قرار می‌گیرید. اکثرا بازجویی‌ها یک بازی روانی است که بازجو در آن سعی می‌کند بیشترین اطلاعات را از شما بگیرد تا علیه‌ شما و دوستان‌تان در دادگاه استفاده کند تا حکم سنگین‌تری برای‌تان صادر شود.

خیلی‌ها بازجویی را به یک بازی شطرنج بین بازجو و متهم تشبیه کردند که در آن هرچه ماهرتر باشید هزینه کمتری می‌پردازید و فشار کمتری تحمل می‌کنید. پس چه بهتر که در مورد بازجویی و تکنیک‌هایی که بازجویان از آن استفاده می‌کنند بیشتر بدانید.
سازمان «اتحاد برای ایران» جزوه‌ای را به نام «فعالیت امن» آماده کرده که در آنجا به تفصیل در مورد شرایط بازجویی، تکنیک‌های بازجوها و توصیه‌هایی که دانستنش می‌تواند در شرایط سخت زندان و بازجویی به کمک‌تان بیاید توضیح داده است. به شما توصیه می‌کنیم حتما این جزوه را که با همکاری تعداد زیادی از فعالان مدنی و سیاسی که تجربه بازداشت و بازجویی سخت را داشته‌اند نوشته شده  بخوانید و به دوستان‌تان هم  توصیه کنید. 
