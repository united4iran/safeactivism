# پوشش مناسب برای شرکت در تجمع چیست؟
پوشش مناسب یکی از اصول مهم مبارزه امن در خیابان است. طبق توصیه فعالین سیاسی و مبارزان خیابانی، اگر قصد شرکت در تجمعات اعتراضی را دارید به نکات زیر در مورد پوشش خود دقت کنید:
*  لباس‌های گشاد و راحت بپوشید. تیشرت، پیراهن و شلوار شما نباید جذب و تنگ باشد. این‌گونه لباس‌ها سرعت عمل را از شما گرفته و مانع انجام حرکات سریع و دویدن می‌شود. 
*  لباس‌هایی بپوشید که پوست بدن را به‌طور کامل بپوشاند و ترجیحا چند لایه باشد تا از بدن شما در مقابل ضربات باتون یا گلوله ساچمه‌ای محافظت کند.
*  لباس اضافی به همراه داشته باشید یا چند لباس روی هم بپوشید. ماموران سرکوب در ایران از گلوله‌های پینت‌بال استفاده می‌کنند تا لباس‌های معترضان را رنگی کنند تا پس از تجمع کسانی‌ راکه لباس‌شان رنگی شده دستگیر کنند. داشتن لباس اضافی به شما کمک می‌کند که اگر گلوله پینت‌بال خوردید بتوانید لباس‌تان را عوض کنید. همچنین اگر مامورین به دنبال شما هستند تغییر لباس می‌تواند به فرار شما کمک کند. همچنین اگر می‌خواهید روسری‌تان را بسوزانید یک روسری اضافه به همراه داشته باشید تا بعد از تجمع شناسایی نشوید.
*   رنگ و جنس لباس به‌نحوی نباشد که جلب توجه کند. در شب و هنگام تاریکی هوا، از لباس‌های تیره استفاده کنید تا هم احتمال شناسایی شما برای مامورین سخت باشد و هم در هنگام فرارِ احتمالی راحت‌تر بتوانید بگریزید.
*   لباسی بپوشید که نتوان گوشه‌ای از آن را گرفت و کشید(مثلا لباس‌های کلاهدار نپوشید) 
*   از زیورآلاتی که ممکن شما را زخمی کند، استفاده نکنید.
*   تتو یا هر زخم و نشانی که به وسیله آن امکان  شناسایی وجود دارد را بپوشانید.
*   از کفش ورزشی مناسب برای دویدن استفاده کنید. کفش‌های رسمی، سرعت و چابکی را به شدت پایین می‌آورد و با سر و صدایی که در هنگام راه‌رفتن ایجاد می‌کند می‌تواند باعث شناسایی و دستگیری شود.
*   حتما از ماسک برای شناسایی نشدن استفاده کنید. ماسک اضافی با خود داشته باشید تا در صورت از بین رفتن ماسک‌تان همچنان بتوانید صورت‌تان را بپوشانید؛ اگر به ماسک دسترسی ندارید از تیشرت یا پیراهن‌تان استفاده کنید.
*   حتما یک روسری یا شال زیر لباس به کمرتان ببندید؛ از این شال یا روسری در موارد زیر می توانید استفاده کنید:
1. پوشاندن صورت خودتان.
2. در صورت تیرخوردن کسی در حین تظاهرات، می‌توان از این شال یا روسری برای بستن زخم و جلوگیری از خونریزی استفاده کرد. 