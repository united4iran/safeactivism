# چطور یک اکانت مستعار امن بسازیم؟
در جایی که ابراز نظر و عقیده در شبکه‌های اجتماعی می‌تواند باعث بازداشت شما شود استفاده از اکانت با نام مستعار در توییتر و اینستاگرام می‌تواند راهکار مناسبی برای فعالیت امن در این شبکه‌های اجتماعی باشد. اما به همان میزان که این کار می‌تواند مفید باشد اگر نکات امنیتی را رعایت نکنید، لو رفتن اکانت مستعارتان می‌تواند امنیت شما را به شکل جدی به خطر بیاندازد. پس اگر قصد راه‌اندازی یک اکانت جدید را دارید به نکات زیر دقت کنید:
* در هنگام راه‌اندازی حساب کاربری جدید دقت کنید که هیچ یک از مشخصات واقعی خود مثل اسم، ایمیل، تاریخ تولد و… را استفاده نکنید اما مشخصاتی که وارد می‌کنید را به خاطر داشته باشید تا بتوانید در صورت لزوم اکانت خود را بازیابی کنید.
* از شماره تلفن اصلی خود برای ساخت یک اکانت استفاده نکنید. می‌توانید از شماره‌های مجازی و یا سیم‌کارت‌های بدون نام استفاده کنید.
* هیچ یک از مشخصات ورود را روی گوشی همراه و یا کامپیوتر شخصی‌تان ذخیره نکنید تا اگر به دست نیروهای امنیتی افتادند نتواند حساب مستعارتان را شناسایی کنند.
* در ارتباط گرفتن با کسانی که آنها را نمی‌شناسید محتاط باشید و بدانید خیلی از وقت‌ها نهادهای امنیتی با اکانت‌های جعلی خصوصا جنس مخالف سعی در ارتباط گرفتن با شما با هدف شناسایی هویت واقعی می‌کنند. به یاد داشته باشید که مشخصاتی که منجر به شناسای‌تان شود را با هیچ‌کس حتی کسانی که به آن‌ها احساس نزدیکی می‌کنید به اشتراک نگذارید. 

نکته:‌اگر شما هم ایمیل و هم سوشال مدیای پاک می‌سازید مهم است که برای سوشال مدیای پاک از همان ایمیل ساختگی استفاده کنید که تا شک‌برانگیز نباشد.