# چرا نباید از سیستم پیامک مخابرات استفاده کنیم؟
تا پیش از فراگیرشدن  تلفن‌های همراه هوشمند، سیستم دریافت و ارسال پیامک مخابرات پرطرفدار بود. این سیستم به نظر می‌رسد هنوز هم تنها راه برقراری ارتباط است در زمان قطعی اینترنت است اما چون رهگیری پیامک‌ها برای نهاد‌های امنیتی بسیار آسان است، ارسال پیام از این راه برای فعالان سیاسی ‌و مدنی مشکلاتی را به وجود آورده و باعث شده آن‌ها حکم‌های سنگین‌تری از دادگاه دریافت کنند و یا دوره بازجویی‌ سخت‌تر و طولانی‌تری داشتند. به دلایل امنیتی زیر توصیه می‌کنیم از پیامک مخابرات استفاده نکنید:  
* احتمال زیادی وجود دارد که پیامک‌ها به صورت گسترده مانیتور شود. این درست است که حکومت آن همه مامور ندارد که همه پیامک‌ها را بخوانند اما باید دقت کنید که متن‌های ارسالی تا سال‌ها در سیستم‌های مخابرات ذخیره می‌شوند و نیروهای امنیتی  می‌توانند آن‌ها را در زمان لازم تحلیل محتوا کنند. فیلترینگ کلمات کلیدی حساس مثل «تجمع» یا «اعتصاب» نیز از جمله راه‌هایی است که ممکن است موجب جلب توجه پیامک شما توسط نیروهای امنیتی شود..
* حالا که بسیاری به سادگی از نرم‌افزارهای پیام‌رسان آن‌لاین استفاده می‌کنند چه بهتر که برای پیام‌های معمولی و سیاسی نیز از واتس‌اپ و سیگنال استفاده کنیم. فقط نکات امنیتی را در آن‌ها رعایت کنید. مثلا پیغام‌ها را هر چند وقت یک‌بار پاک کنید و اگر از تلگرام استفاده می‌کنید حتما از طریق سکرت‌چت پیام خود را ارسال کنید. اگر تنظیمات محوشدن خودکار پیام‌ها را بعد از یک بازه زمانی مشخص فعال کنید کارتان ساده‌تر می‌شود. دقت کنید که هدف این است که آرشیوی بزرگ و قدیمی به دست بازجو نیافتد تا از جزییات آن علیه شما و دوستان‌تان استفاده کند.
* شاید سخت‌گیرانه به نظر برسد اما پیام‌ها با محتوای غیر سیاسی و معمولی را هم با پیامک نفرستید و در پیام‌رسان‌های آن‌لاین هم آرشیو نکنید. نهادهای امنیتی از کوچیک‌ترین جزئیات در زندگی شخصی‌تان استفاده می‌کنند تا شما را تحت فشار بگذارند. خصوصا ارتباط‌های شخصی و خصوصی‌تان که ممکن است حساسیت بیشتری روی آن داشته باشید. پس خطر نکنید و تا آن‌جا که می‌شود هیچ استفاده‌ای از پیامک نکنید تا به راحتی آرشیو کاملی از ارتباطات‌تان و کسانی که با آن‌ها در تماس هستید در اختیارشان  نگذارید.