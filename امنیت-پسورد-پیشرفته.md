# امنیت رمز عبور (پسورد) پیشرفته
## {صرفا پس از مطالعه و انجام توصیه‌های «امنیت پسورد پایه» این بخش را مطالعه کنید}
1. اگر همراه با فردی دیگر پشت کامپیوتر نشسته‌اید و می‌خواهید وارد حساب کاربری خود شوید و نیاز دارید پسورد خود را وارد کنید از او بخواهید به صفحه کلید نگاه نکند یا با دست جلوی دید او را بگیرید تا پسوردتان را حفظ نکند. هیچ وقت از اینکه امنیت و حفاظت از حریم خصوصی خود را جدی می‌گیرید خجالت نکشید و به دیگران هم توصیه کنید همین کار را بکنند. 
2. همیشه و در همه جا از سیستم تایید هویت دو مرحله‌ای استفاده کنید. (موضوع  تایید هویت دو مرحله‌ای به طور مفصل در اینجا بحث شده‌است.)
3. پسوردهای حساس خود را در اختیار فردی مطمئن، ترجیحا در خارج از کشور قرار دهید تا در صورت بازداشت شدن آن فرد بتواند پسوردتان را عوض کند و اطلاعات حساس‌تان را پاکسازی کند تا نیروهای امنیتی نتوانند با استفاده از محتوای ایمیل و مکاتبات‌ علیه‌‌تان پرونده‌سازی کنند و یا در بازجویی شما را تحت فشار قرار دهند. (چگونگی هماهنگی موثر و امن با فرد پشتیبان در اینجا بحث شده‌است.)
4. یکی از روش‌هایی که هکرها و نهادهای امنیتی برای پیدا کردن پسورد کاربران استفاده می‌کنند، فیشینگ است. به نحوی‌که آن‌ها شما را به صفحه‌ای شبیه صفحه ورود به حساب کاربری هدایت می‌کنند اما آن صفحه جعلی است و فقط برای دزدیدن پسوردتان ساخته شده‌است. هر چند می‌تواند بعد از واردکردن پسورد، شما را به صفحه حساب کاربری‌تان هدایت کند تا همه چیز طبیعی جلوه کند اما در واقع پسوردتان را بدزدند. برای جلوگیری از این کار به نکات امنیتی زیر توجه کنید:
* هیچ‌وقت از طریق لینکی که برای‌تان ارسال شده وارد حساب کاربری خود نشوید، در عوض همیشه خودتان آدرس سایتی که می‌خواهید واردش شوید را تایپکنید.
* دقت داشته باشید که پیش از ورود به حساب کابری‌تان مثلا در جیمیل قفل امنیتی ssl به درستی فعال شده باشد. 
* در حملات فیشینگ شاید به صفحه‌ای هدایت شوید که آدرسی شبیه به صفحه اصلی داشته باشد، مثلا mail.gooogle.com اما در واقع این آدرسی جعلی است که در آن گوگل با سه o نوشته شده است. پس همیشه پیش از وارد کردن مشخصات‌تان از درست بودن آدرس مطمئن شوید. 