# نرم‌افزار مدیریت پسورد
حفظ‌کردن پسوردهای طولانی، پیچیده و متعدد و مدیریت کردن آنها کاری سخت و طاقت فرسا به نظر می‌رسد. نرم‌افزارهای مدیریت پسورد برای همین منظور به وجود آمده‌اند تا بدون نگرانی درباره به خاطرسپردن پسوردهای متعدد، بتوانید رمزعبور متفاوت و پیچیده‌ای را برای هر یک از حساب‌های کاربری خود داشته باشید. در این نرم افزارها شما تنها کافی‌است یک رمز اصلی را حفظ کنید و بقیه را داخل بانک پسوردهایتان ذخیره کنید. استفاده از این نرم‌افزارها مشکل به‌خاطرسپردن پسوردها را حل می‌کند اما ضروری‌است  نکات امنیتی را برای حفظ تنها رمزعبور اصلی، یعنی رمز نرم‌افزار مدیریت پسورد خود رعایت کنید تا حریم خصوصی و امنیت‌تان در خطر نیاافتد و امکان اینکه تمام پسوردهای‌تان یک‌جا به دست هکرها و نهادهای امنیتی بیافتد کاهش یابد. 

## نکات کلیدی درباره استفاده از نرم‌افزار مدیریت پسورد
* این نرم‌افزارها نقش مهمی در حفظ امنیت‌تان دارد. پس یک نرم‌افزار امن و معتبر را انتخاب کنید. . 1password, Last Pass و Keeper Password Manager از نام‌های معتبر در این عرصه هستند
* رمزعبورورود به نرم‌افزارهای مدیریت پسورد از مهم‌ترین رمزهایی است که باید در حفاظت از آن تلاش بسیاری کنید. کارشناسان امنیت دیجیتال نکات امنیتی زیر را درباره این رمزعبور کلیدی توصیه می‌کنند:
 1. از یک پسورد ‌پیچیده و طولانی استفاده کنید. در یاد داشته باشید که این پسورد مدخل  ورود به ده‌ها پسورد شما است. پس در انتخاب پسورد قوی و حفظ کردن آن تلاش بیشتری کنید.  
2. هر چند وقت یک‌بار این پسورد را عوض کنید. مراقبت باشید  که تعویض پسوردتان و ترس از فراموش‌کردن آن باعث نشود به سمت انتخاب پسوردهای ساده‌تر و قابل حدس زدن بروید.
3. بسیاری از نرم‌افزارهای مدیریت پسورد امکان این را دارد که پسورد اصلی و ورودی را ذخیره کنید تا هر روز مجبور نباشید آن را وارد کنید، اما شما که دغدغه حفظ امنیت‌تان را دارید هیچ وقت چنین کاری را نکنید. ذخیره پسورد اصلی به این معناست که شما تمام اطلاعات شخصی و آنلاین‌تان را به سادگی در اختیار فردی قرار می‌دهید که به تلفن همراه و کامپیوتر شخصی‌تان دسترسی پیدا می‌کند.
* اکثر مرورگرها بخشی را برای مدیریت پسوردها اختصاص داده‌اند که پسوردهای شما در آن به شکل ساده‌ای ذخیره می‌شود و خیلی وقت‌ها با یک کلیک بدون آنکه بدانید بانکی از پسوردهایتان در مرورگرتان به وجود می‌آورید که به راحتی می‌تواند توسط یا هر فردی که به کامپیوتر و یا تلفن همراه‌تان دسترسی دارد مورد سواستفاده قرار بگیرد. برای جلوگیری از این کار به صفحه تنظیمات مرورگرتان بروید و امکان ذخیره پسوردها را غیر فعال کنید. همچنین به مکان ذخیره پسوردها بروید و آنهایی را که پیش از این ذخیره شده‌اند پاک کنید.

### آموزش پاک کردن پسوردهایی که در کروم ذخیره کرده است.
* گوگل کروم را روی کامپیوترتان باز کنید و از گوشه بالا سمت راست رویکلیک کنید و وارد Settings شود.
* از منوی سمت چپ Privacy and Securityرا انتخاب کنید و وارد Clear Browsing Dataبشوید.
* در پنجره‌ای که باز می‌شود در بالا Advanced را انتخاب کنید. در بین گزینه‌ها تیک روبروی Passwords and other sign-in data را بزنید و دکمه Clear data را بزنید.

* نرم‌افزارهای مدیریت پسورد بانک بزرگی از اطلاعات ضروری شما هستند. شما می‌توانید از ترکیبی از پسوردی که حفظ کردید و پسوردی که در این نرم افزارها دخیره کرده‌اید برای ورود به حساب کاربری‌تان استفاده کنید. مثلا برای  ورود به ایمیل‌تان می‌توانید از پسورد پیچیده و طولانی که ذخیره کردید به اضافه مثلا عدد ۷ (که به ذهن‌تان سپرده‌اید)در انتها و ابتدای آن رمز ذخیره‌شده استفاده کنید تا اگر بازجو یا هکرها توانستند وارد نرم‌افزار مدیریت پسورد شما شوند پسوردهای ذخیره‌شده بدون رمزی که در ذهن دارید کار نکند.


