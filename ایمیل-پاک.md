# ایمیل پاک
اگر خطر بازداشت شما را تهدید می‌کند باید بدانید که از جمله اولین چیزهایی که بازجو می‌خواهد از شما به دست آورد، آدرس و مشخصات ورود به ایمیل‌تان است تا علاوه بر خواندن مکاتبات‌تان بتواند وارد دیگر حساب‌های کاربری شما شود. پس چه بهتر که ایمیلی پاک که در جهت فعالیت‌های مخفی‌تان از آن استفاده نمی‌کنید داشته باشد تا در صورت بازداشت آن را به عنوان ایمیل اصلی‌تان معرفی کنید.

برای راه‌اندازی بک ایمیل پاک به نکات زیر توجه کنید:
* سعی کنید از ایمیل پاک خود استفاده‌هایی بکنید که برایتان خطری ایجاد نمی‌کند. مثل عضویت در خبرنامه سایت‌ها و یا انجام خریدهای اینترنتی. در عین حال مهم است ایمیلی که به دست بازجو می‌دهید خالی نباشد تا شک‌برانگیز نباشد. پس بهتر است از قبل ایمیل پاک خود را آماده کنید و برای کارهای کم خطر از آن استفاده کنید. 
* از ایمیل پاک به عنوان پشتیبان اکانت‌های دیگر استفاده نکنید تا وقتی در اختیار تیم بازجویی قرار گرفت نتواند با استفاده از آن کنترل اکانت‌های دیگرتان را به دست بگیرد.
* به یاد داشته باشید که تیم بازجویی همچنان ممکن است با استفاده از این آدرس و از طرف شما به کانتکت‌های شما ایمیل بزند و تلاش کند از آن‌ها سواستفاده کرده و یا حساب‌های آن‌ها را هک کند.
* حواس‌تان باشد که پسورد ایمیل پاک‌تان که ممکن است تصمیم بگیرید تحت فشار در اختیار بازجو قرار دهید با پسورد دیگر اکانت‌هایتان که با آن مکاتبات حساست را انجام می‌دهید یکی نباشد. 

نکته:‌اگر شما هم ایمیل و هم سوشال مدیای پاک می‌سازید مهم است که برای سوشال مدیای پاک از همان ایمیل ساختگی استفاده کنید که تا شک‌برانگیز نباشد.